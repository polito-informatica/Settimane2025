All’interno di un grande centro commerciale, sono stati installati una serie di rilevatori del segnale Wi-Fi. Questi dispositivi misurano periodicamente l’intensità del segnale (potenza, in dBm) nelle varie aree dell’edificio e inviano i dati a un sistema centrale.

Il sistema elabora i dati e produce un file (segnale.txt) contenente una mappa 2D (vista dall’alto) dei livelli di segnale in un determinato momento. Poiché l’edificio ha una forma irregolare, la mappa è una griglia di dimensione RxC, in cui il carattere - indica le zone non monitorate.

Un secondo file (zone.txt) riporta, per ciascuna posizione della griglia, una lettera che identifica la zona del centro commerciale (come negozi, corridoi, aree ristoro ecc.), oppure - se la posizione non è monitorata. I due file hanno la stessa dimensione.

Obiettivi
Scrivere un programma Python che:

Stampi una tabella, ordinata alfabeticamente per codice zona, che riporti, per ciascuna zona, il livello di segnale minimo, massimo e medio rilevato. La tabella deve essere stampata con i valori allineati e le intensità espresse con una cifra decimale.
Stampi l'escursione di segnale, calcolata come differenza tra il valore massimo e minimo dell’intero edificio. Il valore va stampato con una sola cifra decimale

Esempio di contenuto del file segnale.txt

-    -    -56.0 -55.5 -50.2 -49.9 -49.8
-56.1 -56.0 -55.8 -55.2 -50.1 -49.8 -49.5
-56.2 -56.2 -55.7 -55.1 -50.0 -49.7 -49.4
-56.4 -56.3 -55.5 -55.0 -50.0 -49.6 -49.3
-60.0 -59.8 -55.0 -54.9 -54.8 -60.0 -59.9
-60.2 -60.1 -54.8 -54.7 -54.6 -60.2 -60.1
-60.5 -60.4 -60.3 - - - -
-60.6 -60.5 -60.4 - - - -

Esempio di contenuto del file zone.txt

- - A A B B B
A A A A B B B
A A A A B B B
A A C C C B B
D D C C C E E
D D C C C E E
D D D - - - -
D D D - - - -
Output atteso
Zona  S.Min  S.Max  S.Medio
A     -56.4  -55.1  -55.9
B     -50.2  -49.3  -49.8
C     -55.5  -54.6  -55.0
D     -60.6  -60.0  -60.3
E     -60.2  -59.9  -60.1

Escursione di segnale: 11.3 dBm
Note
Non sono note a priori le dimensioni RxC della tabella.
Il simbolo - rappresenta celle non monitorate e va ignorato nei calcoli. Le celle contenenti - sono le stesse nei due file.
Il segnale Wi-Fi è espresso in dBm (i valori sono sempre negativi, un valore più vicino a 0 indica segnale più forte).
Tutti i valori devono essere stampati con una cifra decimale.
Le colonne devono essere allineate per facilitare la lettura.